# Il culto della Mela

Prima ancora di seguire come giornalista le vicende di Apple, sono stato un utente delle loro tecnologie a partire dal 1987 circa. Ho utilizzato il Macintosh come mio primo, vero computer dopo il Commodore 64 e si può dire che non l’ho mai lasciato, dal momento che non ho mai comprato o posseduto un Pc.

A partire dal 1997 ho iniziato a scrivere di Apple, in modo sempre più assiduo. L’incontro con Macity, il primo sito di news dedicate al mondo Apple in Italia, ha fatto crescere ancora di più questa attenzione, che poi è stata a lungo valorizzata dal Sole 24 Ore.

Nel tempo ho scritto alcuni libri su questa azienda e sui suoi prodotti. Il primo, e quello più impegnativo e a cui sono affezionato di più, è stato pubblicato in due edizioni ed ha raccolto un discreto successo di vendite.
  
* 2007 - [Emozione Apple](Il+culto+della+Mela/Emozione+Apple)

* 2012 - [Non luogo Apple](Il+culto+della+Mela/Non+luogo+Apple)

* 2014 - [La via dell’Armonia di Tim Cook](Il+culto+della+Mela/La+via+della+Armonia) 